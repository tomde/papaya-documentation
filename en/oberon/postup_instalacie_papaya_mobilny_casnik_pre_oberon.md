## Inštalácia Mobilného čašníka Papaya pre Oberon

Inštalácia Mobilného čašníka nie je úplne triviálna kvôli tomu, že sa jedná o prepojenie dvoch rôznych systémov. Ak nepatríte k technicky zdatným používateľom, tak vám odporúčame kontaktovať [vaše servisné stredisko Oberon](http://www.exalogic.sk/kontakt/partneri/).

### Technické predispozície

* **Wi-Fi:** Dostatočné pokrytie prevádzky Wi-Fi signálom (Wi-Fi sieť v IP podsieti spolu s PC, na ktorom je nainštalovaný Oberon, resp. s príslušným routovaním do danej podsiete)

* **Android:** Android zariadenie vo verzii 4 alebo vyššej (mobil, tablet, All-In-One, ...).

* **Licencia a Internet:** Hneď po inštalácii funguje Mobilný čašník Papaya v Demo režime, v ktorom si môžete funkcionalitu odskúšať. O licenciu pre plnú verziu môžete požiadať neskôr. V čase inštalácie Papaye do Android zariadení nie je nutný prístup na Internet. Internet potrebujete iba kvôli získaniu licencie.

* **Výpadky Internetu:** V čase prevádzky Papaya Mobilného čašníka postačí lokálna Wi-Fi sieť, prístup na Internet nie je potrebný.
