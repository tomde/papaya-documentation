# Aktivácia (spárovanie s Oberonom)

Aktivácia spáruje dané zariadenie s Oberonom v danej prevádzke.

1. **Shortcut:** Vytvoriť shortcut Papaye na plochu. Väčšinou tak spravíte dlhým podržaním ikonky Papaye.
1. **Spustenie Mini:** Spustiť aplikáciu Papaya POS. Ak je Papaya čerstvo nainštalovaná, tak sa spustí v neaktivovanom režime - v Mini verzii.
* **Aktivácia:** Aktivovať Papayu voči Oberonu
    * V rozšírenom menu aplikácie (tri bodky) zvoliť: **Nastavenia (Settings) -> Aktivovať (Activate)**
        * Na väčšine súčašných zariadení je toto tlačidlo v pravom hornom rohu aplikácie (ikonka s tromi bodkami "...")
        * Na niektorých dedikovaných zariadeniach (napr. od výrobcov Samsung alebo Lenovo) je toto tlačidlo súčasťou HW tlačidiel zariadenia (obvykle vľavo od tlačidla Home).
    * **Aktivačné údaje:** Vyplniť prihlasovacie údaje pre Oberon.
        * Používateľ + heslo (resp. systémový používateľ: system)
        * Vyplniť IP adresu Oberon Pokladne - WebServisu, ku ktorej sa bude Papaya pripájať v tvare: *{ip adresa}:{port}* (napr.: *192.168.1.10:20056*)
    * **Reštart:** Po úspešnej aktivácii Papaye voči Oberonu je nutné Papayu reštartovať. Po reštarte sa v Papayi objavia dáta z Oberonu - používatelia, menu položky, účty, atď.
* **Deaktivácia:** Prípadnú deaktiváciu (napr. za účelom aktivácie voči inej inštalácii Oberonu, resp. IP) je možné spraviť vymazaním aplikačných dát pre aplikáciu Papaya v systémových nastaveniach Androidu: **Nastavenia (Settings) -> Aplikácie (Apps) -> Stiahnuté (Downloaded)** alebo **Nastavenia (Settings) -> Aplikácie (Apps) -> Moje aplikácie (My Apps)**. V tejto obrazovke vyhľadajte aplikáciu **Papaya POS** a kliknite na tlačítko **Vymazať dáta (Clear data)**. Papaya si interne neuchováva žiadne dáta, ktoré by mohli poškodiť dáta v Oberone, takže niet žiadnej obavy. Alternatívne je možné dáta vymazať odinštalovaním Papaye a jej následným nainštalovaním.

V tomto bode je Mobilný čašník Papaya plne funkčný. Funguje však v Demo móde (s obmedzeniami na počet aktívnych objednávok) ostatné funkcie sú plne funkčné. Papaya sa začne rovnako správať aj po vypršaní zakúpenej licencie.
