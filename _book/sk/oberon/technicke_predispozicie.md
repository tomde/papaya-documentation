# Predispozície

## Technické predispozície

* **Wi-Fi:** Dostatočné pokrytie prevádzky Wi-Fi signálom (Wi-Fi sieť v IP podsieti spolu s PC, na ktorom je nainštalovaný Oberon, resp. s príslušným routovaním do danej podsiete)
* **Android:** Android zariadenie vo verzii 4 alebo vyššej (mobil, tablet, All-In-One, ...).
* **Licencia a Internet:** Hneď po inštalácii funguje Mobilný čašník Papaya v Demo režime, v ktorom si môžete funkcionalitu odskúšať. O licenciu pre plnú verziu môžete požiadať neskôr. V čase inštalácie Papaye do Android zariadení nie je nutný prístup na Internet. Internet potrebujete iba kvôli získaniu licencie.
* **Výpadky Internetu:** V čase prevádzky Papaya Mobilného čašníka postačí lokálna Wi-Fi sieť, prístup na Internet nie je potrebný.

## Predispozície systému Oberon

* **Statická IP:** Počítač, na ktorom beží Oberon musí mať statickú IP adresu.
* **Veria Oberonu:** Minimálna podporovaná verzia Oberonu: **August/2014 SP - 03.09.2014**.
* **WebSlužba:** Vytvorenie komunikačného portu/WebSlužby cez Oberon Center (napr. 20056) s protokolom: “Oberon Pokladňa” (detailný postup je možné nájsť v príručke (v “Pomocníkovi”) k systému Oberon).
* **Bonovanie:** Je vhodné mať vyriešené bonovanie (tlač na nefiškálnu tlačiareň): na bar, do kuchyne, resp. iné prípravné miesta v rámci prevádzky.
* **Systémový používateľ:** Treba poznať systémového používateľa, resp. iný platný login s dostatočnými právami pre službu cez Oberon Center.
* **Vylepšenie použiteľnosti:** Pre vylepšenie použiteľnosti Mobilného čašníka Papaya je vhodné mať Oberon nastavený nasledovne:
    * **Menu kategórie:** Menu položky (skladové karty) zaradiť do menu kategórií (skupín) ako napr.: Pivo, Predjedlá, Nealko, Mixdrinky, …
    * **PLU kódy:** Aternatívne nastaviť PLU kódy k jednotlivým menu položkám pre rýchlejšie vyhľadanie položiek v menu.
    * **Stoly:** Nakonfigurovať rozloženie stolov v grafickej konfigurácii do miestností.
    * **Farby:** Priradiť menu položkám (skladovým kartám) farbu pozadia.
