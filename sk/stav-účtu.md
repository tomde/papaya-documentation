### Stav účtu

Zoznam účtov sa Vám zobrazí po výbere položky **Účty**. \(screenshot--------------------------------------------\)

V zozname účtov si môžete nastaviť filter, pomocou ktorého určíte, ktoré účty sa Vám majú zobrazovať na základe svojho stavu.

![](/assets/Stav_uctov.png)

Rôzne „stavy“ účtu sú vysvetlené nižšie:

**Otvorený \(1\)** - Otvoreným účtom je každý novo vytvorený účet. V zozname účtov nie je označený žiadnou špecifickou ikonkou a je v zozname stále viditeľný.

**Uzavretý \(2\) **- Používateľ otvorený účet uzavrel kliknutím na ikonku **Peňazí** a následným potvrdením platobného dialógu. Takýto účet je v zozname účtov označený plnou ikonkou **Check**.

**Zrušený \(3\) **- Používateľ otvorený účet zrušil kliknutím na ikonku **Smetného koša**. Účet je v zozname účtov označený rovnako ikonkou **Smetného koša**.

**Nevytlačený \(4\)** – K účtu sa nepodarilo vytlačiť účtenku \(napr. z dôvodu nesprávne zapojenej tlačiarne či chýbajúcej pásky\). Takýto účet bude v zozname označený ikonkou** Červenej tlačiarne**. **Pozor**: Takýto účet nie je pre účely uzatvárania účtovných období považovaný za uzavretý. Pre uzavretie účtu je potrebné chybu tlače odstrániť a účet riadne uzavrieť.

**Zaparkovaný \(5\)** – Účet s odloženou úhradou. Používateľ takýto účet vytvorí tým, že po kliknutí na ikonku **Peňazí** na otvorenom účte nezadá platbu, ale klikne na ikonku **Hodín**. Takýto účet je v zozname účtov označený „prázdnou“ ikonkou **Check**. V budúcnosti je taký účet možné pri prijatí platby štandardne uzavrieť, čím sa jeho stav zmení na **Uzavretý**.



V zozname účtov sa Vám ikonka popisujúca stav účtu zobrazí vždy napravo.

![](/assets/Stav_uctov2.png)

