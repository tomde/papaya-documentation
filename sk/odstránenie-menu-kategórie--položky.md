### Odstránenie menu kategórie & položky

#### Trvalé odstránenie kategórie \/ položky

Označte vybrané menu kategórie alebo položky, ktoré chcete z menu odstrániť a kliknite na ikonku **Smetného koša**. Potvrdením príkazu budú všetky vybrané kategórie \/ položky vymazané.

**Pozor**: Vymazaním menu kategórie zároveň z menu odstránite všetky v nej zaradené menu položky. Vymazanie kategórie \/ položky je nezvratná zmena. Ak budete chcieť danú kategóriu \/ položku do menu vrátiť, musíte ju znova vytvoriť.

#### Dočasné odstránenie položky

Menu položky je možné z menu odstrániť i dočasne - napr. v prípade minutia sa tovaru zo skladu, či dočasného pozastavenia jeho predaja. „Odstránením“ položky je v tomto prípade myslená jej „deaktivácia“.

Položku, ktorú chcete z ponuky dočasne odstrániť, označte a kliknite na ikonku **Vozíka**. Položka sa na znak deaktivácie napohľad „zatmaví“ sivým odtieňom. Takto označená v menu ostane viditeľná, avšak nebude možné pridať ju na účet.

V prípade opätovného sprístupnenia položky použite ten istý postup – označte ju a kliknite na ikonku **Vozíka**. Farba položky sa zvýrazní do pôvodného stavu a vy ju budete ju môcť opäť aktívne ponúkať.

