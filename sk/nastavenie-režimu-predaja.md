### Nastavenie režimu predaja

Papayu Mini môžete využívať v jednom z režimov **Pultový predaj **alebo** Otvorené účty**. Režim si zvoľte v **Nastaveniach**.

#### Pultový predaj

Režim pultového predaja je vhodný v prípade, že Vaša prevádzka nie je reštauračného typu a Vaši zákazníci teda nesedia pri stoloch, kde je nutné držať otvorené účty až do doby, kým zákazníci ukončia konzumáciu a prajú si zaplatiť. Pultový predaj počíta s rýchlym pridávaním jednotlivých predajných položiek na účet a jeho okamžitou úhradou.

Papaya sa v režime pultového predaja správa tak, aby Vás zbytočne nezaťažovala žiadosťou o vytvorenie účtu. Ten sa vytvorí automaticky po výbere prvej položky z menu alebo jej naskenovaní čítačkou čiarových kódov. Papaya automaticky pridá zvolenú položku na účet a bude naň pridávať i všetky nasledujúce položky, až kým účet neuzavriete príkazom na jeho úhradu.

#### Otvorené účty

Režim otvorených účtov je určený pre reštauračné zariadenia. Počíta s tým, že účty priraďujete jednotlivým stolom v prevádzke, a držíte ich otvorené, až kým Vás zákazník nepožiada o úhradu.

Papaya v režime otvorených účtov zobrazí vždy pre vytvorením nového účtu okno, na ktorom viete účtu priradiť stôl alebo zadať jeho názov. Účet môžete po vytvorení opustiť a priebežne naň pridávať ďalšie položky v súlade s objednávkami Vašich zákazníkov. Po celú dobu obsluhy zákazníka je účet otvorený a uzavriete ho až v momente, keď Vás zákazník požiada o jeho úhradu.

Priradenie účtu ku stolu či jeho pomenovanie nie je povinné ani v prípade režimu otvorených účtov - viď. tlačidlo **Účet bez stola **\(screenshot-----------------------------------------------\). Navyše je tieto informácie možné i dodatočne zmeniť.

