## Nastavenia predajného menu

Nastavenie predajného menu je najdôležitejším krokom v nastaveniach aplikácie Papaya POS, aby ste mohli začať predávať. Slúži na vytvorenie ponuky predaja vo Vašej prevádzke – vytvorenie jednotlivých predajných položiek, nastavenie ich cien, daňovej hladiny či usporiadanie položiek do prehľadných kategórií.

Predajné menu, prípadne jeho zásadné úpravy, vytvárajte podľa možností mimo prevádzkovej doby alebo v čase slabej prevádzky, aby ste sa vyhli zmätkom. Keď si menu raz nastavíte, môžete sa venovať už len svojim zákazníkom a samotnému predaju.

Pre vytvorenie či úpravy predajného menu, kliknite v **Nastaveniach** na položku **Editácia menu**, kde si budete môcť vytvoriť nové menu kategórie \/ položky, prípadne upraviť alebo odstrániť už existujúce. Zároveň tu môžete meniť ich poradie či farbu.

