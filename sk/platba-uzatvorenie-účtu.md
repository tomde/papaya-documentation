## Platba \(Uzatvorenie účtu\)

Platobný dialóg umožňuje účet uhradiť i kombináciou viacerých spôsobov platby \(hotovosť, platobná karta, gastrolístok\). Pre využitie tejto možnosti postupujte nasledovne:

1. Kliknite na účte na ikonku **Peňazí** pre zobrazenie platobného dialógu.

2. Vyberte jeden zo spôsobov platby, ktoré chce zákazník použiť.

  ![](/assets/pay_choices3.png)
3. Následne v danom riadku kliknite na sumu platby. Automaticky sa zobrazí celková suma účtu, túto však možno upraviť na nižšiu čiastku zvolenú zákazníkom. Zadanú čiastku potvrďte kliknutím na tlačidlo **Šípky** na spodku obrazovky.

4. Potvrdením čiastky sa dostanete naspäť do platobného dialógu. Vyberte ďalší spôsob platby, ktorý chce zákazník použiť.

5. K vybranému spôsobu platby bude automaticky priradená čiastka, ktorú je nutné doplatiť pre úhradu celkovej sumy účtu. Ak si ju zákazník praje zmeniť a zvoliť ešte ďalší spôsob úhrady, zopakujte kroky 3. a 4. popísané vyššie. V opačnom prípade prejdite na nasledujúci krok 6.

6. Potvrďte celkovú úhradu kliknutím na tlačidlo **Potvrdiť** na spodku platobného dialógu.


