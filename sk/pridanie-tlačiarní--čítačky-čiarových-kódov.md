### Pridanie tlačiarní, čítačky, čiarových kódov

K Mini verzii môžete priamo pripojiť fiskálnu tlačiareň a čítačku čiarových kódov.

#### Pripojenie fiskálnej tlačiarne

Z Papaya POS môžete tlačiť pokladničné bločky na jednu z podporovaných fiskálnych tlačiarní. Tlačiareň je možné pripojiť cez zdieľanú WiFi sieť, Bluetooth alebo USB port. Spôsob pripojenia závisí od typu tlačiarne, ktorý ste si vybrali – my Vám odporúčame zvoliť pripojenie cez WiFi sieť alebo Bluetooth, nakoľko [pripojenie cez USB port nemusí Vaše Android zariadenie podporovať](#_Pripojenie_USB_tlačiarne). Pripojenie cez USB tiež často využíva ten istý port ako nabíjanie Vášho Android zariadenia, čo môže byť v prevádzke problém.

Papaya POS momentálne podporuje nasledujúce modely fiskálnych tlačiarní:

* **Elcom**
* * Elcom [EFox](http://www.elcom.eu/produkty/cash-registers/fiskalne-tlaciarne/)

  * Elcom [Mini EFox](http://www.elcom.eu/produkty/pokladnicne-riesenia/fiskalne-tlaciarne/mini-efox/)

  * Elcom [Euro-50 Mini](http://www.elcom.eu/produkty/registracne-pokladnice/euro-50t-mini/)



* **Bowa**

* * Bowa [Pegas FM-06](http://www.bowa.sk/e-shop/cid/31/category/pultove.xhtml)

  * Bowa [Pegassino FT](http://www.bowa.sk/e-shop/action/productdetail/oc/1927244/product/tlaciaren-fiskalna-pegassino-ft-g5870-termo-cierna.xhtml)

  * Bowa [Mobile Smart Printer](http://www.bowa.sk/e-shop/action/productdetail/oc/3131919/product/mobilna-fiskalna-tlaciaren-mobile-smartprinter-z-l-s-bluetooth-modulom.xhtml)



Pre pripojenie fiskálnej tlačiarne postupujte nasledovne:

1. Zapojte tlačiareň do zdieľanej [WiFi](#sieťovej) siete alebo ju pripojte k Vášmu Android zariadeniu  cez [Bluetooth ](#_Pripojenie_Bluetooth_tlačiarne)alebo

  [USB](#USB) port . V prípade tlačiarne využívajúcej pripojenie cez Bluetooth sa uistite, že [Bluetooth](#Bluetooth) je zapnutý na tlačiarni i na Android zariadení.

2. Otvorte obrazovku **Nastavenia &gt; Fiskálne tlačiarne**

3. Kliknite na tlačidlo **Vyhľadať tlačiareň**. Papaya vyhľadá všetky podporované tlačiarne v dosahu bez ohľadu na to, ako sú pripojené \(WiFi, Bluetooth, USB\).

4. Vyberte\/zadajte:

  * **typ** Vašej tlačiarne,

  * **model** tlačiarne \(niektoré typy tlačiarní sú jednoznačné a model pri nich netreba vyberať, napr. Elcom Euro-50 Mini\),

  * **názov** tlačiarne \(nepovinné\).



1. Stlačte tlačidlo **Pridať tlačiareň**.

Po vykonaní týchto krokov bude Papaya pripojená k zvolenej tlačiarni a umožní Vám tak po uzavretí účtu tlačiť bločky.

Tlačiareň môžete kedykoľvek zmeniť\/odstrániť v Nastaveniach &gt; **Fiskálne tlačiarne** opakovaním postupu popísaného vyššie.

#### _Pripojenie sieťovej tlačiarne \(WiFi\)_

_Pripojenie sa líši v závislosti od typu tlačiarne, ktorú používate. Štandardne sa do tlačiarne pripája ethernetový kábel priamo z WiFi routera. Viac informácii nájdete v príručke Vašej tlačiarne._

#### _Pripojenie Bluetooth tlačiarne_

_Bluetooth tlačiareň pripojíte k Vášmu Android zariadeniu rovnako ako akékoľvek iné Bluetooth zariadenie. Na oboch zariadeniach je potrebné mať zapnutý Bluetooth a následne ich spárovať. To docielite tak, že vo Vašom Android zariadení necháte cez Bluetooth vyhľadať dostupné zaradenia, vyberiete tlačiareň a požiadate o jej spárovanie. Následne zadáte zobrazené párovacie kódy a spárovanie potvrdíte._

#### _Pripojenie USB tlačiarne_

_Registračnú pokladnicu alebo fiskálnu tlačiareň pripojte pomocou USB kábla do Android zariadenia. Zvyčajne na to potrebujete _[****_USB OTG redukciu_****](http://www.integritytechnology.net/Y5U/USB-OTG-Adapter-3.jpg)_, no pozor! - nie všetky Android zariadenia ju podporujú. Bohužiaľ neexistuje jednotný zoznam všetkých Android zariadení, takže podporu OTG si musíte skontrolovať sami, alebo nám pošlite typ Vášho smartfónu\/tabletu a my Vám s tým pomôžeme._

#### Súčasná legislatíva o fiskálnych tlačiarňach

Fiskálny zákon 289\/2008 Z.z. o používaní registračnej pokladnice v znení neskorších doplnení upravuje podmienky používania pokladničných zariadení a kladie nové požiadavky aj na ich technické vybavenie.

V praxi to znamená, že tlačiareň alebo registračná pokladnica na tlač bločkov **musí byť fiskalizovaná** - musí mať nainštalovaný tzv. fiskálny modul a zároveň musí byť zaregistrovaná na Finančnom riaditeľstve SR.

Relevantné zákony:

[            Zákon č.289\/2008 Z.z. o ERP](http://jaspi.justice.gov.sk/jaspiw1/index_jaspi0.asp?FIR=demo&JEL=n&AGE=zak&IDC=289/2008)

```
         Novela zákona č. 504 \\/ 2009 Z. z.
         Novela zákona č. 494\\/2010 Z. z.
```

Viac informácií o používaní elektronických registračných pokladníc [na stránkach Finančného riaditeľstva SR](https://www.financnasprava.sk/sk/podnikatelia/dane/pouzivanie-ERP).

#### 

#### Pripojenie čítačky čiarových kódov

Cez Papayu je možné predávať aj pomocou čítačky čiarových kódov.

Tip: Prečítajte si aj o [ostatných spôsoboch vyhľadávania](#_Vyhľadávanie_v_menu) menu položiek.

Papaya podporuje mnoho typov čítačiek. Tie sa k Vášmu Android zariadeniu obvykle pripájajú pomocou Bluetooth alebo USB – kvôli pohodlnosti a častej nekompatibilite USB pripojenia s mnohými Android zariadení Vám však rozhodne odporúčame zvoliť si čítačku pripojiteľnú cez Bluetooth. V prípade, že máte záujem o pripojenie špecifického typu čítačky, kontaktujte [podporu Papaya pre overenie kompatibility](#Centra).

Pripájanie čítačky k vášmu zariadeniu funguje podobne ako v prípade tlačiarní \(viď vyššie\). Na rozdiel od fiskálnej tlačiarne však čítačku nie je nutné vyhľadávať v **Nastaveniach** Papaye – používať ju môžete začať hneď, ako ju pripojíte k Vášmu tabletu \/ smartfónu.

**Pozor:** Čítačka sa po pripojení k Android zariadeniu niekedy tvári ako externá klávesnica. Ak Vás na to Váš tablet \/ smartfón upozorní zobrazením ikonky klávesnice v notifikačnej lište, je potrebné v nastaveniach Androidu vypnúť hardvérovú klávesnicu. V opačnom prípade sa Vám čítačka v aplikácii Papaya nezobrazí. Hardvérová klávesnica sa vypína v obrazovke **Nastavenia** \(Settings\) &gt; **Jazyk a vstup** \(Language & input\) &gt; **Predvolená hodnota** \(Default\).

