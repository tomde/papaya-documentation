### Zľavy a prirážky

Zľavy a prirážky možno pridávať na účty, ale aj na samotné položky nachádzajúce sa na účte.

#### Pridanie zľavy\/prirážky na položku

1. Označte položku\/y na aktívnom účte

2. Vyberte možnosť **Pridať zľavu\/prirážku** z rozšírených možností - ikonka **Troch bodiek** \(...\) v pravom dolnom rohu.

3. V zobrazenom okne zadajte veľkosť zľavy\/prirážky v absolútnej hodnote alebo v percentách zo sumy položky.

  ![](/assets/add_discount.png)

#### Odstránenie zľavy\/prirážky na položku

1. Označte položku obsahujúcu zľavu\/prirážku.

2. Z rozšírených možností - ikonka **Troch bodiek** \(...\) v pravom dolnom rohu - vyberte **Odstrániť zľavu\/prirážku**.

  ![](/assets/item_discount_del.png)

#### Pridanie zľavy\/prirážky na celý účet

1. Otvorte účet, na ktorý chcete zľavu\/prirážku pridať

2. Vyberte možnosť **Pridať zľavu\/prirážku na účet** kliknutím na ikonku **Zľavy** v hornej časti obrazovky.

  ![](/assets/bill_discount_button.png)
3. V zobrazenom okne zadajte veľkosť zľavy\/prirážky v absolútnej hodnote alebo v percentách zo sumy celého účtu.


* Na účte sa zľava\/ prirážka zobrazuje ako ďalšia položka.

* Na účte sa môže nachádzať najviac jedna zľava\/ prirážka na celý účet.

* Ak chcete zľavu\/ prirážku zmeniť, je potrebné ju odstrániť a následne pridať novú.


#### Odstránenie zľavy\/prirážky na účet

1. Označte položku s názvom **Zľava\/Prirážka na účet**. Zľava\/Prirážka je vždy poslednou položkou na účte.

2. Kliknite na tlačidlo **Zrušiť položky** \(v ľavom dolnom rohu\).


