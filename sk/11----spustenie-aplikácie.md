## Spustenie aplikácie

Po inštalácia Vás aplikácia vyzve na **Spustenie**.

![](/assets/Screen_spustenie_APP.png)

Po odsúhlasení podmienok používania aplikácie Papaya si vyberte trh Vášho pôsobenia, vďaka čomu sa Vám automaticky určí mena, v ktorej bude Papaya fungovať, ako aj hladiny DPH využívané v danej krajine. Jazyk, v ktorom bude Papaya s Vami komunikovať, závisí od nastavenia Vášho Android zariadenia a nesúvisí s výberom trhu pôsobenia.

**Pozor:** Nastavenie trhu \(a teda meny predaja a hladín DPH\) nie je možné neskôr meniť bez toho, aby ste z aplikácie vymazali všetky dáta, tj. vlastné nastavenia a záznamy. Ak Papayu najprv hodláte použiť iba pre testovanie, nie je dôležité, ktorý trh si na začiatku zvolíte. Ak však plánujete rovno si ju začať prispôsobovať pre vlastné potreby, odporúčame Vám od začiatku zvoliť správny trh, aby ste svoje nastavenia nemuseli namáhavo tvoriť odznova.

![](/assets/Choose_market.png)

Zvoľte si **Oblasť v ktorej pôsobíte** \(gastronómia, kozmetika, nábytok...\) a zaškrtnite možnosť **Prednastavených dát**. Tým si stiahnete vzorové menu pre danú oblasť, ktoré Vám umožní si aplikáciu ihneď vyskúšať. Vzorové menu môžete kedykoľvek zmazať a vytvoriť si vlastné menu s ponukou predaja.

V prípade, že o vzorové menu nemáte záujem, pole pre vzorové dáta nezaškrtávajte. Papaya sa Vám tak stiahne s čistou databázou, ktorá Vám umožní vytvoriť si od začiatku svoje vlastné menu, ktoré budete môcť využiť pre účely svojej prevádzky.

![](/assets/Venue_type.png)

O tom, ako si nastaviť vlastné menu, sa dočítate podrobne v kapitole [**3.2 Nastavenie predajného menu**](#_Nastavenia_predajného_menu)

