## Otvorenie \/ uzatvorenie účtovného obdobia

#### Účtovné obdobie

Účtovné obdobie poskytuje sumárny\/celkový pohľad na tržby za určité obdobie. V účtovnom období vidíte zoznam všetkých smien, ktoré boli v rámci neho otvorené alebo uzavreté. V prípade verzií Papaya POS Pro One alebo Pro Plus ide spravidla o sumár smien jednotlivých zamestnancov. V prípade Papaya POS Mini bude účtovné obdobie často zhodné so smenou, nakoľko sa všetky tržby pripisujú jedinému používateľovi \(„Administrátor“\). Ak je však Vami zvolené účtovné obdobie dlhšie a za danú dobu bolo uzavretých viacero smien za sebou, účtovné obdobie ich bude obsahovať všetky.

Účtovné obdobie má v princípe **funkciu dennej uzávierky**. Jediný rozdiel oproti zaužívanej dennej uzávierke vykonávanej fiskálnou pokladňou je, že účtovné obdobie možno otvárať a uzatvárať v ľubovoľnú chvíľu. Ak sa Vám to hodí, tak môžete za účtovné obdobie prehlásiť napríklad celý týždeň.

**Scenár**: Zamestnanec\/čašník môže mať v rámci jedného účtovného obdobia viacero smien. Avšak otvorenú smenu bude mať najviac jednu. Napr. ak čašník pracuje od rána do obeda, tak mu smenu prevádzkar na obed uzavrie. Keď ten istý čašník príde večer opäť do práce, tak sa mu po uzavretí prvého účtu automaticky otvorí druhá smena. Tá bude spadať pod to isté účtovné obdobie ako doobedná smena.

#### Otvorenie účtovného obdobia

* Účtovné obdobie je otvorené **automaticky** otvorením prvej smeny nasledujúcej po uzavretí predchádzajúceho účtovného obdobia, tj. po uzavretí prvého účtu.

#### Uzavretie účtovného obdobia

* Účtovné obdobie sa uzatvára v **Nastaveniach** &gt; **Účtovné obdobia a smeny**.

* * Kliknite na ikonku **Šípky** na konci riadku prebiehajúceho účtovného obdobia – je prvé na zozname účtovných období

  * Následne potvrďte tlačidlo **Uzavrieť účtovné obdobie**


                screenshot \(všetky tri obrazovky\)

* Uzavretím účtovného obdobia sa uzavrú aj všetky smeny, ktoré do obdobia spadajú, ak ešte neboli uzatvorené samostatne.

* Účtovné obdobie je nutné uzavrieť **manuálne**. Tj, pokiaľ ste účtovné obdobie na konci doby pre neho určenej neuzavreli, prebiehajúce smeny i každá nová smena budú naďalej pripisovane k tomu istému účtovnému obdobiu.


