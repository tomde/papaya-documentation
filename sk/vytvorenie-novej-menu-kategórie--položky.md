### Vytvorenie novej menu kategórie \/ položky

V **Editácii menu** kliknite na ikonku **Nová kategória** alebo **Nová položka** v hornej časti obrazovky. Zobrazí sa formulár.

![](/assets/add_item.png)

Pri vytváraní novej kategórie je vo formulári potrebné iba:

1. Zadať názov kategórie

2. Nastaviť jej farbu – kliknite na ikonku **Palety** vedľa názvu kategórie a zvoľte farbu

3. Po vyplnení kliknúť na ikonku **Potvrdiť** pre uloženie vykonaných zmien. 


![](/assets/edit_category.png)

Pri vytváraní novej položky je vo formulári potrebné:

1. Zadať názov položky.

2. Nastaviť jej farbu – kliknite na ikonku **Palety** vedľa názvu položky a zvoľte jej farbu.

3. Zadať predajnú cenu – tá je uvedená vrátane DPH.

4. Zadať množstevnú jednotku produktu – vyberte si jednotky, v ktorých sa Vám bude produkt zobrazovať \(ks, kg, g, l, atď\).

5. Zadať počet kreditov, ktoré sa zákazníkovi pri zakúpení položky pripočítavajú, ak je členom vernostného programu. Nastavenie sa používa iba v prípade, že vernostný program využívate.

6. Nastaviť správnu hladinu DPH, ktorá sa na danú položku vzťahuje. Hladina DPH je dôležitá pre správnosť účtovania.

7. Pridať [PLU kód](#_Zadaním_PLU_kódu) k položke. Toto nie je povinné nastavenie, ale má význam, ak PLU kódy vo Vašej prevádzke využívate.

8. Pridať [čiarový kód](#_Načítaním_čiarového_kódu) k položke. Opäť nejde o povinné nastavenie – je dôležité v prípade, že vo Vašej prevádzke pre pridanie na účet využívate čítačku čiarových kódov.

9. Nastaviť receptúru, aby bolo pri predaji položky možné automaticky upraviť stav skladových zásob. Túto možnosť však Papaya POS ponúka iba vo verziách **Pro One** alebo **Pro Plus**, ktoré obsahujú i funkcionalitu riadenia skladových zásob.

10. Nastaviť bonovacie miesto \(napr. kuchyňa, bar\) – opäť sa jedná o funkcionalitu, ktorá sa momentálne týka iba verzií **Papaya POS Pro One** a **Pro Plus**.

11. Po ukončení vytvárania novej položky kliknite na ikonku **Potvrdiť**, aby sa vykonané zmeny uložili.

  ![](/assets/edit_item_1.png)


